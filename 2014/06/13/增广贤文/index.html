<!DOCTYPE html>
<html>
<head>
  <meta charset="utf-8">
  
  
  <title>增广贤文 | 自强不息</title>
  <meta name="viewport" content="width=device-width, initial-scale=1, shrink-to-fit=no">
  <meta name="description" content="昔时贤文，诲汝谆谆。集韵增广，多见多闻。观今宜鉴古，无古不成今。知己知彼，将心比心。酒逢知己饮，诗向会人吟。相识满天下，知心能几人？相逢好似初相识，到老终无怨恨心。近水知鱼性，近山识鸟音。易涨易退山溪水，易反易复小人心。运去金成铁，时来铁似金。读书须用意，一字值千金。逢人且说三分话，未可全抛一片心。有意栽花花不发，无心插柳柳成荫。">
<meta property="og:type" content="article">
<meta property="og:title" content="增广贤文">
<meta property="og:url" content="http://moqiang02.github.io/2014/06/13/%E5%A2%9E%E5%B9%BF%E8%B4%A4%E6%96%87/index.html">
<meta property="og:site_name" content="自强不息">
<meta property="og:description" content="昔时贤文，诲汝谆谆。集韵增广，多见多闻。观今宜鉴古，无古不成今。知己知彼，将心比心。酒逢知己饮，诗向会人吟。相识满天下，知心能几人？相逢好似初相识，到老终无怨恨心。近水知鱼性，近山识鸟音。易涨易退山溪水，易反易复小人心。运去金成铁，时来铁似金。读书须用意，一字值千金。逢人且说三分话，未可全抛一片心。有意栽花花不发，无心插柳柳成荫。">
<meta property="og:locale" content="zh_CN">
<meta property="article:published_time" content="2014-06-13T05:48:27.000Z">
<meta property="article:modified_time" content="2022-10-26T09:28:54.107Z">
<meta property="article:author" content="moqiang">
<meta name="twitter:card" content="summary">
  
  
    <link rel="shortcut icon" href="/favicon.ico">
  
  
    
<link rel="stylesheet" href="https://cdn.jsdelivr.net/npm/typeface-source-code-pro@0.0.71/index.min.css">

  
  
<link rel="stylesheet" href="/css/style.css">

  
    
<link rel="stylesheet" href="/fancybox/jquery.fancybox.min.css">

  
<meta name="generator" content="Hexo 6.3.0"></head>

<body>
  <div id="container">
    <div id="wrap">
      <header id="header">
  <div id="banner"></div>
  <div id="header-outer" class="outer">
    <div id="header-title" class="inner">
      <h1 id="logo-wrap">
        <a href="/" id="logo">自强不息</a>
      </h1>
      
    </div>
    <div id="header-inner" class="inner">
      <nav id="main-nav">
        <a id="main-nav-toggle" class="nav-icon"></a>
        
          <a class="main-nav-link" href="/">Home</a>
        
          <a class="main-nav-link" href="/archives">Archives</a>
        
      </nav>
      <nav id="sub-nav">
        
        <a id="nav-search-btn" class="nav-icon" title="搜索"></a>
      </nav>
      <div id="search-form-wrap">
        <form action="//google.com/search" method="get" accept-charset="UTF-8" class="search-form"><input type="search" name="q" class="search-form-input" placeholder="搜索"><button type="submit" class="search-form-submit">&#xF002;</button><input type="hidden" name="sitesearch" value="http://moqiang02.github.io"></form>
      </div>
    </div>
  </div>
</header>

      <div class="outer">
        <section id="main"><article id="post-增广贤文" class="h-entry article article-type-post" itemprop="blogPost" itemscope itemtype="https://schema.org/BlogPosting">
  <div class="article-meta">
    <a href="/2014/06/13/%E5%A2%9E%E5%B9%BF%E8%B4%A4%E6%96%87/" class="article-date">
  <time class="dt-published" datetime="2014-06-13T05:48:27.000Z" itemprop="datePublished">2014-06-13</time>
</a>
    
  <div class="article-category">
    <a class="article-category-link" href="/categories/%E7%94%9F%E6%B4%BB%E9%9A%8F%E7%AC%94/">生活随笔</a>
  </div>

  </div>
  <div class="article-inner">
    
    
      <header class="article-header">
        
  
    <h1 class="p-name article-title" itemprop="headline name">
      增广贤文
    </h1>
  

      </header>
    
    <div class="e-content article-entry" itemprop="articleBody">
      

          <!-- rex -->
          

        <p>昔时贤文，诲汝谆谆。<br>集韵增广，多见多闻。<br>观今宜鉴古，无古不成今。<br>知己知彼，将心比心。<br>酒逢知己饮，诗向会人吟。<br>相识满天下，知心能几人？<br>相逢好似初相识，到老终无怨恨心。<br>近水知鱼性，近山识鸟音。<br>易涨易退山溪水，易反易复小人心。<br>运去金成铁，时来铁似金。<br>读书须用意，一字值千金。<br>逢人且说三分话，未可全抛一片心。<br>有意栽花花不发，无心插柳柳成荫。</p>
<span id="more"></span>
<p>画虎画皮难画骨，知人知面不知心。<br>钱财如粪土，仁义值千金。<br>流水下滩非有意，白云出岫本无心。<br>当时若不登高望，谁信东流海洋深？<br>路遥知马力，日久见人心。<br>两人一般心，无钱堪买金；<br>一人一般心，有钱难买针。<br>相见易得好，久住难为人。<br>马行无力皆因瘦，人不风流只为贫。<br>饶人不是痴汉，痴汉不会饶人。<br>是亲不似亲，非亲却似亲。<br>美不美，故乡水；亲不亲，故乡人。<br>莺花犹怕春光老，岂可教人枉度春？<br>相逢不饮空归去，洞口桃花也笑人。<br>红粉佳人休使老，风流浪子莫教贫。<br>在家不会迎宾客，出门方知少主人。<br>黄芩无假，阿魏无真。<br>客来主不顾，自是无良宾。<br>良宾方不顾，应恐是痴人。<br>贫居闹市无人问，富在深山有远亲。<br>谁人背后无人说，哪个人前不说人？<br>有钱道真语，无钱语不真。<br>不信但看筵中酒，杯杯先劝有钱人。<br>闹里挣钱，静处安身。<br>来如风雨，去似微尘。<br>长江后浪推前浪，世上新人攒旧人。<br>近水楼台先得月，向阳花木早逢春。<br>古人不见今时月，今月曾经照古人。<br>先到为君，后到为臣。<br>莫道君行早，更有早行人。<br>莫信直中直，须防仁不仁。<br>山中有直树，世上无直人。<br>自恨枝无叶，莫怨太阳偏。<br>一切都是命，半点不由人。<br>一年之计在于春，一日之计在于晨。<br>一家之计在于和，一生之计在于勤。<br>责人之心责己，恕己之心恕人。<br>守口如瓶，防意如城。<br>宁可人负我，切莫我负人。<br>再三须慎意，第一莫欺心。<br>虎身犹可近，人毒不堪亲。<br>来说是非者，便是是非人。<br>远水难救近火，远亲不如近邻。<br>有酒有肉多兄弟，急难何曾见一人？<br>人情似纸张张薄，世事如棋局局新。<br>山中也有千年树，世上难逢百岁人。<br>力微休负重，言轻莫劝人。<br>无钱休入众，遭难莫寻亲。<br>平生不做皱眉事，世上应无切齿人。<br>士者国之宝，儒为席上珍。<br>若要断酒法，醒眼看醉人。<br>求人须求大丈夫，济人须济急时无。<br>久住令人贱，频来亲也疏。<br>酒中不语真君子，财上分明大丈夫。<br>出家如初，成佛有余。<br>积金千两，不如明解经书。<br>养子不教如养驴，养女不教如养猪。<br>有田不耕仓廪虚，有书不读子孙愚。<br>仓廪虚兮岁月乏，子孙愚兮礼仪疏。<br>听君一席话，胜读十年书。<br>人不通今古，马牛如襟裾。<br>茫茫四海人无数，哪个男儿是丈夫？<br>白酒酿成缘好客，黄金散尽为收书。<br>救人一命，胜造七级浮屠。<br>城门失火，殃及池鱼。<br>庭前生瑞草，好事不如无。<br>欲求生富贵，须下死工夫。<br>百年成之不足，一旦坏之有余。<br>人心似铁，官法如炉。<br>善化不足，恶化有余。<br>水至清则无鱼，人太急则无智。<br>知者减半，愚者全无。<br>在家由父，出嫁从夫。<br>痴人畏妇，贤女敬夫。<br>是非终日有，不听自然无。<br>竹篱茅舍风光好，道院僧房终不如。<br>宁可正而不足，不可邪而有余。<br>宁可信其有，不可信其无。<br>命里有时终须有，命里无时莫强求。<br>道院迎仙客，书堂隐相儒。<br>庭栽栖凤竹，池养化龙鱼。<br>结交须胜己，似我不如无。<br>但看三五日，相见不如初。<br>人情似水分高下，世事如云任卷舒。<br>会说说都是，不会说无理。<br>磨刀恨不利，刀利伤人指；<br>求财恨不多，财多害自己。<br>知足常足，终身不辱；<br>知止常止，终身不耻。<br>有福伤财，无福伤己。<br>差之毫厘，失之千里。<br>若登高必自卑，若涉远必自迩。<br>三思而行，再思可矣。<br>动口不如亲为，求人不如求己。<br>小时是兄弟，长大各乡里。<br>嫉财莫嫉食，怨生莫怨死。<br>人见白头嗔，我见白头喜。<br>多少少年郎，不到白头死。<br>墙有缝，壁有耳。<br>好事不出门，坏事传千里。<br>若要人不知，除非己莫为。<br>为人不做亏心事，半夜敲门心不惊。<br>贼是小人，智过君子。<br>君子固穷，小人穷斯溢矣。<br>富贵多忧，贫穷自在。<br>不以我为德，反以我为仇。<br>宁可直中取，不可曲中求。<br>人无远虑，必有近忧。<br>知我者谓我心忧，不知我者谓我何求？<br>晴天不肯去，直待雨淋头。<br>成事莫说，覆水难收。<br>是非只为多开口，烦恼皆因强出头。<br>忍得一时之气，免得百日之忧。<br>近来学得乌龟法，得缩头时且缩头。<br>惧法朝朝乐，欺公日日忧。<br>人生一世，草长一春。<br>黑发不知勤学早，转眼便是白头翁。<br>月过十五光明少，人到中年万事休。<br>儿孙自有儿孙福，莫为儿孙做马牛。<br>人生不满百，常怀千岁忧。<br>今朝有酒今朝醉，明日愁来明日忧。<br>路逢险处须回避，事到临头不自由。<br>人贫不语，水平不流。<br>一家养女百家求，一马不行百马忧。<br>有花方酌酒，无月不登楼。<br>三杯通大道，一醉解千愁。<br>深山毕竟藏猛虎，大海终须纳细流。<br>惜花须检点，爱月不梳头。<br>大抵选她肌骨好，不搽红粉也风流。<br>受恩深处宜先退，得意浓时便可休。<br>莫待是非来入耳，从前恩爱反为仇。<br>留得五湖明月在，不愁无处下金钩。<br>休别有鱼处，莫恋浅滩头。<br>去时终须去，再三留不住。<br>忍一句，息一怒，饶一着，退一步。<br>三十不豪，四十不富，五十将来寻死路。<br>生不认魂，死不认尸。<br>父母恩深终有别，夫妻义重也分离。<br>人生似鸟同林宿，大难来时各自飞。<br>人善被人欺，马善被人骑。<br>人无横财不富，马无夜草不肥。<br>人恶人怕天不怕，人善人欺天不欺。<br>善恶到头终有报，只盼早到与来迟。<br>黄河尚有澄清日，岂能人无得运时？<br>得宠思辱，居安思危。<br>念念有如临敌日，心心常似过桥时。<br>英雄行险道，富贵似花枝。<br>人情莫道春光好，只怕秋来有冷时。<br>送君千里，终有一别。<br>但将冷眼观螃蟹，看它横行到几时！<br>见事莫说，问事不知。<br>闲事莫管，无事早归。<br>假缎染就真红色，也被旁人说是非。<br>善事可做，恶事莫为。<br>许人一物，千金不移。<br>龙生龙子，虎生虎儿。<br>龙游浅水遭虾戏，虎落平原被犬欺。<br>一举首登龙虎榜，十年身到凤凰池。<br>十年寒窗无人问，一举成名天下知。<br>酒债寻常处处有，人生七十古来稀！<br>养儿防老，积谷防饥。<br>鸡豚狗彘之畜，无失其时，数口之家，可以无饥矣。<br>常将有日思无日，莫待无时当有时。<br>树欲静而风不止，子欲养而亲不待。<br>时来风送滕王阁，运去雷轰荐福碑。<br>入门休问荣枯事，且看容颜便得知。<br>官清司吏瘦，神灵庙主肥。<br>息却雷霆之怒，罢却虎豹之威。<br>饶人算知本，输人算知机。<br>好言难得，恶语易施。<br>一言既出，驷马难追。<br>择其善者而从之，其不善者而改之。<br>少壮不努力，老大徒伤悲。<br>人有善愿，天必佑之。<br>莫饮卯时酒，昏昏醉到酉。<br>莫骂酉时妻，一夜受孤凄。<br>种麻得麻，种豆得豆。<br>天眼恢恢，疏而不漏。<br>做官莫向前，作客莫在后。<br>宁添一斗，莫添一口。<br>螳螂捕蝉，岂知黄雀在后？<br>不求金玉重重贵，但愿儿孙个个贤。<br>一日夫妻，百世姻缘。<br>百世修来同船渡，千世修来共枕眠。<br>杀人一万，自损三千。<br>枯木逢春犹再发，人无两度再少年。<br>未晚先投宿，鸡鸣早看天。<br>将相场中堪走马，公候肚内好撑船。<br>富人思来年，穷人想眼前。<br>世上若要人情好，赊去物品莫取钱。<br>生死有命，富贵在天。<br>击石原有火，不击乃无烟。<br>人学始知道，不学亦徒然。<br>莫笑他人老，终须还到老。<br>但能守本分，终身无烦恼。<br>善有善报，恶有恶报，不是不报，时候未到。<br>人而无信，不须礼之。<br>一人道好，千人传之。<br>若要凡事好，须先问三老。<br>君子爱财，取之有道。<br>贞妇爱色，纳之以礼。<br>年年防饥，夜夜防盗。<br>学者是好，不学不好。<br>学者如禾如稻，不学如草如蒿。<br>遇饮酒时须防醉，得高歌处且高歌。<br>因风吹火，用力不多。<br>不因渔夫引，怎能见波涛？<br>无求到处人情好，不饮任他酒价高。<br>知事少时烦恼少，识人多处是非多。<br>进山不怕虎伤人，只怕人情两面刀。<br>强中更有强中手，恶人须用恶人磨。<br>会使不在家富豪，风流不用衣着佳。<br>光阴似箭，日月如梭。<br>天时不如地利，地利不如人和。<br>黄金未为贵，安乐值钱多。<br>世上万般皆下品，思量惟有读书高。<br>世间好语书谈尽，天下名山僧占多。<br>为善最乐，作恶难逃。<br>好人相逢，恶人回避。<br>羊有跪乳之恩，鸦有反哺之情。<br>你急他未急，人闲心不闲。<br>隐恶扬善，执其两端。<br>妻贤夫祸少，子孝父心宽。<br>已覆之水，收之实难。<br>人生知足时常足，人老偷闲且是闲。<br>处处绿杨堪系马，家家有路通长安。<br>见者易，学者难。<br>厌静还思喧，嫌喧又忆山。<br>自从心定后，无处不安然。<br>莫将容易得，便作等闲看。<br>用心计较般般错，退后思量事事宽。<br>道路各别，养家一般。<br>由俭入奢易，从奢入俭难。<br>知音说与知音听，不是知音莫与谈。<br>点石化为金，人心犹未足。<br>信了赌，卖了屋。<br>他人观花，不涉你目。<br>他人碌碌，不涉你足。<br>谁人不爱子孙贤，谁人不爱千钟粟。<br>莫把真心空计较，五行不是这题目。<br>书到用时方恨少，事非经过不知难。<br>行事存德，莫问前程。<br>河狭水紧，人急智生。<br>明知山有虎，莫向虎山行。<br>路不行不到，事不为不成。<br>无钱方断酒，临老才读经。<br>点塔七层，不如暗处一灯。<br>万事劝人休瞒昧，举头三尺有神明。<br>但存方寸地，留与子孙耕。<br>灭却心头火，剔起佛前灯。<br>惺惺多不足，蒙蒙作公卿。<br>众星朗朗，不如孤月独明。<br>兄弟相害，不如自生。<br>合理可作，小利不争。<br>牡丹花好空入目，枣花虽小结实多。<br>欺老莫欺小，欺人心不明。<br>勤奋耕锄收地利，他时饱暖谢苍天。<br>得忍且忍，得耐且耐，不忍不耐，小事成灾。<br>相论逞英豪，家计渐渐退。<br>贤妇令夫贵，恶妇令夫败。<br>一人有庆，兆民厨赖。<br>人老心未老，人穷计莫穷。<br>人无千日好，花无百日红。<br>黄蜂一口针，橘子两边分。<br>世间通恨事，最毒淫妇心。<br>杀人可恶，情理不容。<br>乍富不知新受用，乍贫难改旧家风。<br>座上客常满，杯中酒不空。<br>屋漏又遭连夜雨，行船偏遇打头风。<br>笋因落箨方成竹，鱼为奔波始化龙。<br>记得少年骑竹马，转眼又是白头翁。<br>礼义生于富足，盗贼出于贫穷。<br>天上众星皆拱北，世间无水不朝东。<br>士为知己者死，女为悦己者容。<br>色即是空，空即是色。<br>君子安贫，达人知命。<br>良药苦口利于病，忠言逆耳利于行。<br>顺天者昌，逆天者亡。<br>有缘千里来相会，无缘对面不相逢。<br>有福者昌，无福者亡。<br>人为财死，鸟为食亡。<br>夫妻相和好，琴瑟与笙簧。<br>红粉易妆娇态女，无钱难作好儿郎。<br>有子之人贫不久，无儿无女富不长。<br>善必寿老，恶必早亡。<br>爽口食多偏作病，快心事过恐遭殃。<br>富贵定言要依分，贫穷不必枉思量。<br>画水无风空作浪，绣花虽好不生香。<br>贪他一斗米，失却半年粮。<br>争他一脚豚，反失一只羊。<br>龙归晚洞云犹湿，麝过春山草木香。<br>人生只会量人短，何不回头把自量？<br>见善如不及，见恶如探汤。<br>人穷志短，马瘦毛长。<br>自家心里急，他人未知忙。<br>贫无达士将金赠，病有高人说药方。<br>秋来满山多秀色，春来无处不花香。<br>凡人不可貌相，海水不可斗量。<br>清清之水，为土所防。<br>济济之士，为酒所伤。<br>蒿草之下，或有兰香。<br>茅茨之屋，或有公王。<br>无限朱门生饿殍，几多白屋出公卿。<br>酒里乾坤大，壶中日月长。<br>拂石坐来春衫冷，踏花归去马蹄香。<br>万事前身定，浮生空自忙。<br>叫月子规喉舌冷，宿花蝴蝶梦魂香。<br>一言不中，千言不用。<br>一人传虚，百人传实。<br>万金良药，不如无疾。<br>世事如明镜，前程似暗漆。<br>君子怀刑，小人怀惠。<br>良田万顷，日食一升。<br>大厦千间，夜眠八尺。<br>千经万典，孝义为先。<br>天上人间，方便第一。<br>一字入公门，九牛拔不出。<br>衙门八字开，有理无钱莫进来。<br>欲求天下事，须用世间财。<br>富从升合起，贫因不算来。<br>近河不得枉使水，近山不得枉烧柴。<br>家中无才子，官从何处来？<br>慈不掌兵，义不掌财。<br>一夫当关，万夫莫开。<br>万事不由人计较，一生都是命安排。<br>白云本是无心物，却被清风引出来。<br>慢行急行，逆取顺取。<br>命中只有如许财，丝毫不可有闪失。<br>人间私语，天闻若雷。<br>暗室亏心，神目如电。<br>一毫之恶，劝人莫作。<br>一毫之善，与人方便。<br>亏人是祸，饶人是福，天眼恢恢，报应甚速。<br>圣贤言语，神钦鬼伏。<br>人各有心，心各有见。<br>口说不如身逢，耳闻不如目见。<br>见人富贵生欢喜，莫把心头似火烧。<br>养兵千日，用在一时。<br>国清才子贵，家富小儿娇。<br>利刀割肉伤可愈，恶语伤人恨不消。<br>公道世间为白发，贵人头上不曾饶。<br>有才堪出众，无衣懒出门。<br>为官须作相，及第必争先。<br>苗从地发，树向枝分。<br>宅里燃火，烟气成云。<br>以直报怨，知恩报恩。<br>红颜今日虽欺我，白发他时不放君。<br>借问酒家何处有，牧童遥指杏花村。<br>父子和而家不退，兄弟和而家不分。<br>一片云间不相识，三千里外却逢君。<br>官有正条，民有私约。<br>争得猫儿，失却牛脚。<br>愚者千虑，必有一得，智者千虑，必有一失。<br>始吾于人也，听其言而信其行。<br>今吾于人也，听其言而观其行。<br>哪个梳头无乱发，情人眼里出西施。<br>珠沉渊而川媚，玉韫石而山辉。<br>夕阳无限好，只恐不多时。<br>久旱逢甘霖，他乡遇故知；<br>洞房花烛夜，金榜题名时。<br>惜花春起早，爱月夜眠迟。<br>掬水月在手，弄花香满衣。<br>桃红李白蔷薇紫，问着东君总不知。<br>国乱思良将，家贫思良妻。<br>池塘积水防秋旱，田地深耕足养家。<br>教子教孙须教义，栽桑栽柘少栽花。<br>休念故乡生处好，受恩深处便为家。<br>根深不怕树摇动，树正不愁月影斜。<br>奉劝君子，各宜守己。<br>只此呈示，万无一失。<br>（上集完）<br>《增广贤文》（下集）<br>前人俗语，言浅理深。<br>补遗增广，集成书文。<br>世上无难事，只怕不专心。<br>成人不自在，自在不成人；<br>金凭火炼方知色，与人交财便知心。<br>乞丐无粮，懒惰而成。<br>勤俭为无价之宝，节粮乃众妙之门。<br>省事俭用，免得求人。<br>量大祸不在，机深祸亦深。<br>善为至宝深深用，心作良田世世耕。<br>群居防口，独坐防心。<br>体无病为富贵，身平安莫怨贫。<br>败家子弟挥金如土，贫家子弟积土成金。<br>富贵非关天地，祸福不是鬼神。<br>安分贫一时，本分终不贫。<br>不拜父母拜干亲，弟兄不和结外人。<br>人过留名，雁过留声。<br>择子莫择父，择亲莫择邻。<br>爱妻之心是主，爱子之心是亲。<br>事从根起，藕叶连心。<br>祸与福同门，利与害同城。<br>清酒红人脸，财帛动人心！<br>宁可荤口念佛，不可素口骂人。<br>有钱能说话，无钱话不灵。<br>岂能尽如人意？但求不愧吾心。<br>不说自己井绳短，反说他人箍井深。<br>恩爱多生病，无钱便觉贫。<br>只学斟酒意，莫学下棋心。<br>孝莫假意，转眼便为人父母。<br>善休望报，回头只看汝儿孙！<br>口开神气散，舌出是非生！<br>弹琴费指甲，说话费精神。<br>千贯买田，万贯结邻。<br>人言未必犹尽，听话只听三分。<br>隔壁岂无耳，窗外岂无人？<br>财可养生须注意，事不关己不劳心。<br>酒不护贤，色不护病；<br>财不护亲，气不护命！<br>一日不可无常业，安闲便易起邪心！<br>炎凉世态，富贵更甚于贫贱；<br>嫉妒人心，骨肉更甚于外人！<br>瓜熟蒂落，水到渠成。<br>人情送匹马，买卖不饶针！<br>过头饭好吃，过头话难听！<br>事多累了自己，田多养了众人。<br>怕事忍事不生事自然无事；<br>平心静心不欺心何等放心！<br>天子至尊不过于理，在理良心天下通行。<br>好话不在多说，有理不在高声！<br>一朝权在手，便把令来行。<br>甘草味甜人可食，巧言妄语不可听。<br>当场不论，过后枉然。<br>贫莫与富斗，富莫与官争！<br>官清难逃猾吏手，衙门少有念佛人！<br>家有千口，主事一人。<br>父子竭力山成玉，弟兄同心土变金。<br>当事者迷，旁观者清。<br>怪人不知理，知理不怪人。<br>未富先富终不富，未贫先贫终不贫。<br>少当少取，少输当赢！<br>饱暖思淫欲，饥寒起盗心！<br>蚊虫遭扇打，只因嘴伤人！<br>欲多伤神，财多累心！<br>布衣得暖真为福，千金平安即是春。<br>家贫出孝子，国乱显忠臣！<br>宁做太平犬，莫做离乱人！<br>人有几等，官有几品。<br>理不卫亲，法不为民。<br>自重者然后人重，人轻者便是自轻。<br>自身不谨，扰乱四邻。<br>快意事过非快意，自古败名因败事。<br>伤身事莫做，伤心话莫说。<br>小人肥口，君子肥身。<br>地不生无名之辈，天不生无路之人。<br>一苗露水一苗草，一朝天子一朝臣。<br>读书未见书如逢良友，见人读书如逢故人。<br>福满须防有祸，凶多料必无争。<br>不怕三十而死，只怕死后无名。<br>但知江湖者，都是薄命人。<br>不怕方中打死人，只知方中无好人。<br>说长说短，宁说人长莫说短；<br>施恩施怨，宁施人恩莫施怨。<br>育林养虎，虎大伤人。<br>冤家抱头死，事要解交人。<br>卷帘归乳燕，开扇出苍蝇。<br>爱鼠常留饭，怜蛾灯罩纱。<br>人命在天，物命在人。<br>奸不通父母，贼不通地邻。<br>盗贼多出赌博，人命常出奸情。<br>治国信谗必杀忠臣，治家信谗必疏其亲。<br>治国不用佞臣，治家不用佞妇。<br>好臣一国之宝，好妇一家之珍。<br>稳的不滚，滚的不稳。<br>儿不嫌母丑，狗不嫌家贫。<br>君子千钱不计较，小人一钱恼人心。<br>人前显贵，闹里夺争。<br>要知江湖深，一个不做声。<br>知止自当出妄想，安贫须是禁奢心。<br>初入行业，三年事成；<br>初吃馒头，三年口生。<br>家无生活计，坐吃如山崩。<br>家有良田万顷，不如薄艺在身；<br>艺多不养家，食多嚼不赢。<br>命中只有八合米，走遍天下不满升。<br>使心用心，反害自身。<br>国家无空地，世上无闲人。<br>妙药难医怨逆病，混财不富穷命人。<br>耽误一年春，十年补不清；<br>人能处处能，草能处处生。<br>会打三班鼓，也要几个人。<br>人不走不亲，水不打不浑。<br>三贫三富不到老，十年兴败多少人！<br>买货买得真，折本折得轻；<br>不怕问到，只怕倒问。<br>人强不如货强，价高不如口便。<br>会买买怕人，会卖卖怕人。<br>只只船上有梢公，天子足下有贫亲。<br>既知莫望，不知莫向。<br>在一行，练一行；<br>穷莫失志，富莫癫狂。<br>天欲令其灭亡，必先让其疯狂。<br>梢长人胆大，梢短人心慌。<br>隔行莫贪利，久炼必成钢。<br>瓶花虽好艳，相看不耐长。<br>早起三光，迟起三慌。<br>未来休指望，过去莫思量；<br>时来遇好友，病去遇良方。<br>布得春风有夏雨，哈得秋风大家凉。<br>晴带雨伞，饱带饥粮。<br>满壶全不响，半壶响叮当。<br>久利之事莫为，众争之地莫往。<br>老医迷旧疾，朽药误良方；<br>该在水中死，不在岸上亡。<br>舍财不如少取，施药不如传方。<br>倒了城墙丑了县官，打了梅香丑了姑娘。<br>燕子不进愁门，耗子不钻空仓。<br>苍蝇不叮无缝蛋，谣言不找谨慎人。<br>一人舍死，万人难当。<br>人争一口气，佛争一炷香。<br>门为小人而设，锁乃君子之防。<br>舌咬只为揉，齿落皆因眶。<br>硬弩弦先断，钢刀刃自伤。<br>贼名难受，龟名难当。<br>好事他人未见讲，错处他偏说得长。<br>男子无志纯铁无钢，女子无志烂草无瓤。<br>生男欲得成龙犹恐成獐，生女欲得成凤犹恐成虎。<br>养男莫听狂言，养女莫叫离母。<br>男子失教必愚顽，女子失教定粗鲁。<br>生男莫教弓与弩，生女莫教歌与舞。<br>学成弓弩沙场灾，学成歌舞为人妾。<br>财交者密，财尽者疏。<br>婚姻论财，夫妻之道。<br>色娇者亲，色衰者疏。<br>少实胜虚，巧不如拙。<br>百战百胜不如无争，万言万中不如一默。<br>有钱不置怨逆产，冤家宜解不宜结。<br>近朱者赤，近墨者黑。<br>一个山头一只虎，恶龙难斗地头蛇。<br>出门看天色，进门看脸色。<br>商贾买卖如施舍，买卖公平如积德。<br>天生一人，地生一穴。<br>家无三年之积不成其家，国无九年之积不成其国。<br>男子有德便是才，女子无才便是德。<br>有钱难买子孙贤，女儿不请上门客。<br>男大当婚女大当嫁，不婚不嫁惹出笑话。<br>谦虚美德，过谦即诈。<br>自己跌倒自己爬，望人扶持都是假。<br>人不知己过，牛不知力大。<br>一家饱暖千家怨，一物不见赖千家。<br>当面论人惹恨最大，是与不是随他说吧！<br>谁人做得千年主，转眼流传八百家。<br>满载芝麻都漏了，还在水里捞油花！<br>皇帝坐北京，以理统天下。<br>五百年前共一家，不同祖宗也同华！<br>学堂大如官厅，人情大过王法。<br>找钱犹如针挑土，用钱犹如水推沙！<br>害人之心不可有，防人之心不可无！<br>不愁无路，就怕不做。<br>须向根头寻活计，莫从体面下功夫！<br>祸从口出，病从口入。<br>药补不如肉补，肉补不如养补。<br>思虑之害甚于酒色，日日劳力上床呼疾。<br>人怕不是福，人欺不是辱。<br>能言不是真君子，善处方为大丈夫！<br>为人莫犯法，犯法身无主。<br>姊妹同肝胆，弟兄同骨肉。<br>慈母多误子，悍妇必欺夫！<br>君子千里同舟，小人隔墙易宿。<br>文钱逼死英雄汉，财不归身恰是无。<br>妻子如衣服，弟兄似手足。<br>衣服补易新，手足断难续。<br>盗贼怨失主，不孝怨父母。<br>一时劝人以口，百世劝人以书。<br>我不如人我无其福，人不如我我常知足！<br>捡金不忘失金人，三两黄铜四两福。<br>因祸得福，求赌必输。<br>一言而让他人之祸，一忿而折平生之福。<br>天有不测风云，人有旦夕祸福。<br>不淫当斋，淡饱当肉。<br>缓步当车，无祸当福。<br>男无良友不知己之有过，女无明镜不知面之精粗。<br>事非亲做，不知难处。<br>十年易读举子，百年难淘江湖！<br>积钱不如积德，闲坐不如看书。<br>思量挑担苦，空手做是福。<br>时来易借银千两，运去难赊酒半壶。<br>天晴打过落雨铺，少时享过老来福。<br>与人方便自己方便，一家打墙两家好看。<br>当面留一线，过后好相见。<br>入门掠虎易，开口告人难。<br>手指要往内撇，家丑不可外传。<br>浪子出于祖无德，孝子出于前人贤。<br>货离乡贵，人离乡贱。<br>树挪死，人挪活。<br>在家千日好，出门处处难。<br>三员长者当官员，几个明人当知县？<br>明人自断，愚人官断。<br>人怕三见面，树怕一墨线。<br>村夫硬似铁，光棍软如棉。<br>不是撑船手，怎敢拿篙竿！<br>天下礼仪无穷，一人知识有限。<br>一人不得二人计，宋江难结万人缘。<br>家有三亩田，不离衙门前，乡间无强汉，衙门就饿饭。<br>人人依礼仪，天下不设官。<br>衙门钱，眼睛钱；<br>田禾钱，千万年。<br>诗书必读，不可做官。<br>为人莫当官，当官皆一般。<br>换了你我去，恐比他还贪。<br>官吏清廉如修行，书差方便如行善。<br>靠山吃山，种田吃田。<br>吃尽美味还是盐，穿尽绫罗还是棉。<br>一夫不耕，全家饿饭，一女不织，全家受寒。<br>金银到手非容易，用时方知来时难。<br>先讲断，后不乱，免得藕断丝不断。<br>听人劝，得一半。<br>不怕慢，只怕站。<br>逢快莫赶，逢贱莫懒。<br>谋事在人，成事在天！<br>长路人挑担，短路人赚钱。<br>宁卖现二，莫卖赊三。<br>赚钱往前算，折本往后算。<br>小小生意赚大钱，七十二行出状元。<br>自己无运至，却怨世界难。<br>胆大不如胆小，心宽甚如屋宽。<br>妻贤何愁家不富，子孙何须受祖田。<br>是儿不死，是财不散。<br>财来生我易，我去生财难。<br>十月滩头坐，一日下九滩。<br>结交一人难上难，得罪一人一时间。<br>借债经商，卖田还债；<br>赊钱起屋，卖屋还钱。<br>修起庙来鬼都老，拾得秤来姜卖完。<br>不嫖莫转，不赌莫看。<br>节食以去病，少食以延年。<br>豆腐多了是包水，梢公多了打烂船。<br>无口过是，无眼过难。<br>无身过易，无心过难。<br>不会凫水怨河湾，不会犁田怨枷担。<br>他马莫骑，他弓莫挽。<br>要知心腹事，但听口中言。<br>宁在人前全不会，莫在人前会不全。<br>事非亲见，切莫乱谈。<br>打人莫打脸，骂人莫骂短。<br>好言一句三冬暖，话不投机六月寒。<br>人上十口难盘，帐上万元难还。<br>放债如施，收债如讨。<br>告状讨钱，海底摸盐。<br>衙门深似海，弊病大如天。<br>银钱莫欺骗，牛马不好变。<br>好汉莫被人识破，看破不值半文钱。<br>狗咬对头人，雷打三世冤。<br>不卖香烧无剩钱，井水不打不满边。<br>事宽则园，太久则偏。<br>高人求低易，低人求高难。<br>有钱就是男子汉，无钱就是汉子难。<br>人上一百，手艺齐全。<br>难者不会，会者不难。<br>生就木头造就船，砍的没得车的圆。<br>心不得满，事不得全。<br>鸟飞不尽，话说不完。<br>人无喜色休开店，事不遂心莫怨天。<br>选婿莫选田园，选女莫选嫁奁。<br>红颜女子多薄命，福人出在丑人边。<br>人将礼义为先，树将花果为园。<br>临危许行善，过后心又变。<br>天意违可以人回，命早定可以心挽。<br>强盗口内出赦书，君子口中无戏言。<br>贵人语少，贫子话多。<br>快里须斟酌，耽误莫迟春。<br>读过古华佗，不如见症多。<br>东屋未补西屋破，前帐未还后又拖。<br>今年又说明年富，待到明年差不多。<br>志不同己，不必强合。<br>莫道坐中安乐少，须知世上苦情多。<br>本少利微强如坐，屋檐水也滴得多。<br>勤俭持家富，谦恭受益多。<br>细处不断粗处断，黄梅不落青梅落。<br>见钱起意便是贼，顺手牵羊乃为盗。<br>要做快活人，切莫寻烦恼。<br>要做长寿人，莫做短命事。<br>要做有后人，莫做无后事。<br>不经一事，不长一智。<br>宁可无钱使，不可无行止。<br>栽树要栽松柏，结交要结君子。<br>秀才不出门，能知天下事。<br>钱多不经用，儿多不耐死。<br>弟兄争财家不穷不止，妻妾争风夫不死不止。<br>男人有志，妇人有势。<br>夫人死百将临门，将军死一卒不至。<br>天旱误甲子，人穷误口齿。<br>百岁无多日，光阴能几时？<br>父母养其身，自己立其志。<br>待有余而济人，终无济人之日；<br>待有闲而读书，终无读书之时。<br>此书传后世，句句必精读，其中礼和义，奉劝告世人。<br>勤奋读，苦发奋，走遍天涯如游刃。</p>

      
    </div>
    <footer class="article-footer">
      <a data-url="http://moqiang02.github.io/2014/06/13/%E5%A2%9E%E5%B9%BF%E8%B4%A4%E6%96%87/" data-id="cla0v66d901wfg0v19vgeelrg" data-title="增广贤文" class="article-share-link">分享</a>
      
      
      
    </footer>
  </div>
  
    
<nav id="article-nav">
  
    <a href="/2014/06/13/ecshop%E5%A6%82%E4%BD%95%E5%A2%9E%E5%8A%A0%E5%A4%9A%E4%B8%AA%E4%BA%A7%E5%93%81%E8%AF%A6%E7%BB%86%E6%8F%8F%E8%BF%B0%E7%9A%84%E7%BC%96%E8%BE%91%E5%99%A8/" id="article-nav-newer" class="article-nav-link-wrap">
      <strong class="article-nav-caption">前一篇</strong>
      <div class="article-nav-title">
        
          ecshop如何增加多个产品详细描述的编辑器
        
      </div>
    </a>
  
  
    <a href="/2014/06/13/CI%E6%A8%A1%E6%9D%BF%E4%B8%ADphp%E8%84%9A%E6%9C%AC%E7%9A%84%E4%BD%BF%E7%94%A8/" id="article-nav-older" class="article-nav-link-wrap">
      <strong class="article-nav-caption">后一篇</strong>
      <div class="article-nav-title">CI模板中php脚本的使用</div>
    </a>
  
</nav>

  
</article>


</section>
        
          <aside id="sidebar">
  
    
  <div class="widget-wrap">
    <h3 class="widget-title">分类</h3>
    <div class="widget">
      <ul class="category-list"><li class="category-list-item"><a class="category-list-link" href="/categories/android/">android</a><span class="category-list-count">255</span></li><li class="category-list-item"><a class="category-list-link" href="/categories/apache/">apache</a><span class="category-list-count">27</span></li><li class="category-list-item"><a class="category-list-link" href="/categories/flutter/">flutter</a><span class="category-list-count">12</span></li><li class="category-list-item"><a class="category-list-link" href="/categories/git/">git</a><span class="category-list-count">10</span></li><li class="category-list-item"><a class="category-list-link" href="/categories/github%E5%8D%9A%E5%AE%A2/">github博客</a><span class="category-list-count">19</span></li><li class="category-list-item"><a class="category-list-link" href="/categories/go/">go</a><span class="category-list-count">26</span></li><li class="category-list-item"><a class="category-list-link" href="/categories/html-css/">html+css</a><span class="category-list-count">25</span></li><li class="category-list-item"><a class="category-list-link" href="/categories/iis/">iis</a><span class="category-list-count">15</span></li><li class="category-list-item"><a class="category-list-link" href="/categories/java/">java</a><span class="category-list-count">82</span></li><li class="category-list-item"><a class="category-list-link" href="/categories/javascript/">javascript</a><span class="category-list-count">121</span></li><li class="category-list-item"><a class="category-list-link" href="/categories/kotlin/">kotlin</a><span class="category-list-count">2</span></li><li class="category-list-item"><a class="category-list-link" href="/categories/linux/">linux</a><span class="category-list-count">68</span></li><li class="category-list-item"><a class="category-list-link" href="/categories/mac/">mac</a><span class="category-list-count">7</span></li><li class="category-list-item"><a class="category-list-link" href="/categories/memcached/">memcached</a><span class="category-list-count">14</span></li><li class="category-list-item"><a class="category-list-link" href="/categories/mongodb/">mongodb</a><span class="category-list-count">19</span></li><li class="category-list-item"><a class="category-list-link" href="/categories/mysql/">mysql</a><span class="category-list-count">74</span></li><li class="category-list-item"><a class="category-list-link" href="/categories/nginx/">nginx</a><span class="category-list-count">41</span></li><li class="category-list-item"><a class="category-list-link" href="/categories/nodejs/">nodejs</a><span class="category-list-count">13</span></li><li class="category-list-item"><a class="category-list-link" href="/categories/php/">php</a><span class="category-list-count">185</span></li><li class="category-list-item"><a class="category-list-link" href="/categories/python/">python</a><span class="category-list-count">44</span></li><li class="category-list-item"><a class="category-list-link" href="/categories/redis/">redis</a><span class="category-list-count">14</span></li><li class="category-list-item"><a class="category-list-link" href="/categories/%E5%85%B6%E5%AE%83/">其它</a><span class="category-list-count">8</span></li><li class="category-list-item"><a class="category-list-link" href="/categories/%E5%BC%80%E5%8F%91%E5%B7%A5%E5%85%B7/">开发工具</a><span class="category-list-count">51</span></li><li class="category-list-item"><a class="category-list-link" href="/categories/%E5%BC%80%E6%BA%90%E9%A1%B9%E7%9B%AE/">开源项目</a><span class="category-list-count">73</span></li><li class="category-list-item"><a class="category-list-link" href="/categories/%E7%94%9F%E6%B4%BB%E9%9A%8F%E7%AC%94/">生活随笔</a><span class="category-list-count">10</span></li><li class="category-list-item"><a class="category-list-link" href="/categories/%E7%BD%91%E7%BB%9C/">网络</a><span class="category-list-count">10</span></li><li class="category-list-item"><a class="category-list-link" href="/categories/%E9%87%8F%E5%8C%96%E4%BA%A4%E6%98%93/">量化交易</a><span class="category-list-count">3</span></li></ul>
    </div>
  </div>


  
    
  <div class="widget-wrap">
    <h3 class="widget-title">标签云</h3>
    <div class="widget tagcloud">
      <a href="/tags/AndroidStudio/" style="font-size: 13.16px;">AndroidStudio</a> <a href="/tags/AndroidUI/" style="font-size: 20px;">AndroidUI</a> <a href="/tags/Android%E4%BA%8B%E4%BB%B6%E6%8B%A6%E6%88%AA/" style="font-size: 11.05px;">Android事件拦截</a> <a href="/tags/Android%E5%BC%80%E6%BA%90/" style="font-size: 16.84px;">Android开源</a> <a href="/tags/CI/" style="font-size: 15.26px;">CI</a> <a href="/tags/CURL/" style="font-size: 12.63px;">CURL</a> <a href="/tags/DEDE/" style="font-size: 17.37px;">DEDE</a> <a href="/tags/Docker/" style="font-size: 14.21px;">Docker</a> <a href="/tags/Flask/" style="font-size: 10.53px;">Flask</a> <a href="/tags/JavaSE/" style="font-size: 18.95px;">JavaSE</a> <a href="/tags/Laravel/" style="font-size: 16.84px;">Laravel</a> <a href="/tags/Maven/" style="font-size: 11.05px;">Maven</a> <a href="/tags/MybatisPlus/" style="font-size: 11.05px;">MybatisPlus</a> <a href="/tags/Puppeteer/" style="font-size: 14.74px;">Puppeteer</a> <a href="/tags/SVN/" style="font-size: 10px;">SVN</a> <a href="/tags/Selenium/" style="font-size: 11.58px;">Selenium</a> <a href="/tags/SpringBoot/" style="font-size: 19.47px;">SpringBoot</a> <a href="/tags/Thinkphp/" style="font-size: 10px;">Thinkphp</a> <a href="/tags/UEditor/" style="font-size: 11.58px;">UEditor</a> <a href="/tags/VMware/" style="font-size: 12.11px;">VMware</a> <a href="/tags/Vue/" style="font-size: 18.42px;">Vue</a> <a href="/tags/WebSocket/" style="font-size: 12.63px;">WebSocket</a> <a href="/tags/ecshop/" style="font-size: 14.21px;">ecshop</a> <a href="/tags/scrapy/" style="font-size: 13.68px;">scrapy</a> <a href="/tags/smarty/" style="font-size: 12.11px;">smarty</a> <a href="/tags/socket/" style="font-size: 14.21px;">socket</a> <a href="/tags/sphinx/" style="font-size: 11.58px;">sphinx</a> <a href="/tags/vagrant/" style="font-size: 12.11px;">vagrant</a> <a href="/tags/%E5%BE%AE%E6%9C%8D%E5%8A%A1/" style="font-size: 11.05px;">微服务</a> <a href="/tags/%E6%95%B0%E6%8D%AE%E4%BC%A0%E8%BE%93/" style="font-size: 15.26px;">数据传输</a> <a href="/tags/%E6%AD%A3%E5%88%99/" style="font-size: 11.58px;">正则</a> <a href="/tags/%E6%B6%88%E6%81%AF%E9%98%9F%E5%88%97/" style="font-size: 15.79px;">消息队列</a> <a href="/tags/%E7%88%AC%E8%99%AB/" style="font-size: 17.89px;">爬虫</a> <a href="/tags/%E9%9B%86%E7%BE%A4/" style="font-size: 16.32px;">集群</a>
    </div>
  </div>

  
    
  <div class="widget-wrap">
    <h3 class="widget-title">最新文章</h3>
    <div class="widget">
      <ul>
        
          <li>
            <a href="/2024/05/21/%E6%89%8B%E6%8A%8A%E6%89%8B%E6%95%99%E4%BD%A0%E7%94%A8-VuePress-GitHub-Pages-%E6%90%AD%E5%BB%BA%E4%B8%AA%E4%BA%BA%E5%8D%9A%E5%AE%A2/">手把手教你用 VuePress + GitHub Pages 搭建个人博客</a>
          </li>
        
          <li>
            <a href="/2024/05/15/Ubuntu20-04%E5%BD%BB%E5%BA%95%E5%8D%B8%E8%BD%BDmysql8-0/">Ubuntu20.04彻底卸载mysql8.0</a>
          </li>
        
          <li>
            <a href="/2024/05/15/MySQL8%E8%A1%A8%E5%90%8D%E8%AE%BE%E7%BD%AE%E4%B8%8D%E5%8C%BA%E5%88%86%E5%A4%A7%E5%B0%8F%E5%86%99/">MySQL8表名设置不区分大小写</a>
          </li>
        
          <li>
            <a href="/2024/03/19/%E6%8B%A6%E6%88%AA%E5%99%A8%E4%B8%AD%E6%B3%A8%E5%85%A5%EF%BC%88-Autowire-Resource%EF%BC%89%E5%AF%B9%E8%B1%A1%E6%8A%A5%E7%A9%BA%E6%8C%87%E9%92%88%E5%BC%82%E5%B8%B8/">拦截器中注入（@Autowire/@Resource）对象报空指针异常</a>
          </li>
        
          <li>
            <a href="/2023/10/22/margin-top%E5%A1%8C%E9%99%B7%E9%97%AE%E9%A2%98%E7%9A%84%E7%8E%B0%E8%B1%A1%E4%B8%8E%E8%A7%A3%E5%86%B3%E7%9A%84%E5%85%B7%E4%BD%93%E6%96%B9%E6%B3%95/">margin-top塌陷问题的现象与解决的具体方法</a>
          </li>
        
      </ul>
    </div>
  </div>

  
</aside>
        
      </div>
      <footer id="footer">
  
  <div class="outer">
    <div id="footer-info" class="inner">
      
      &copy; 2024 moqiang<br>
      Powered by <a href="https://hexo.io/" target="_blank">Hexo</a>
    </div>
  </div>
</footer>

    </div>
    <nav id="mobile-nav">
  
    <a href="/" class="mobile-nav-link">Home</a>
  
    <a href="/archives" class="mobile-nav-link">Archives</a>
  
</nav>
    


<script src="/js/jquery-3.4.1.min.js"></script>

<!-- rex -->

<script src="/js/toc.js"></script>


  
<script src="/fancybox/jquery.fancybox.min.js"></script>




<script src="/js/script.js"></script>





  </div>
</body>
</html>